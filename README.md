# Common design
Progetti degli studenti del 2Binf, 2018/2019.

Di seguito le fasi per la realizzazione del progetto, da seguire in ordine. Non passare alla fase successiva prima di aver completato quella in corso.

In caso si rivelasse necessario apportare qualche modifica in una fase avanzata, modificare prima la documentazione relativa alle fasi precedenti. Per esempio: se in fase di sviluppo mi rendo conto che devo modificare il design, _prima_ modifico il documento di design, e _dopo_ eseguo lo sviluppo. In questo modo tutti i documenti e l'implementazione rimangono sempre coerenti tra di loro.

## 1.Brief
Dopo una breve discussione interna, scegliere ad una storia della tradizione o cultura popolare del paese di origine di uno del team, possibilmente non della tradizione italiana o comunque favorire una storia che conosce un solo elemento del team, in modo che gli altri possano imparare cose nuove e cimentarsi nella creazione di un progetto in cui uno solo sa esattamente cosa deve fare, come avviene generalemente nella realtà (il product owner). In alternativa alla storia popolare, va bene anche una storia tratta da un film, da un fumetto o da un libro. **Non** deve essere una storia completamente inventata.

Scrivere su carta una paragrafo di 2/3 che deve contenere:
- protagonista
- cosa vuole fare
- perché lo vuole fare
- altre cose di interesse, se pertinenti (vedi esempi)

Esempi di storie: cappuccetto rosso, pollicino, raperonzolo, libro della jungla, favole di Fedro, favole di Andersen, classici disney, fumetti, film, etc.

Esempi di descrizione:
 - cappuccetto rosso attraversa il bosco per andare a trovare la nonna, ma per la strada incontra il lupo
 - pollicino lascia le briciole lungo il sentiero nel bosco per ritrovare la strada di casa, ma vengono mangiate dagli uccellini
 - Bagheera accompagna Mowgli al villaggio degli uomini per evitare che sia ucciso da Shere Kan; lungo la strada incontrano Baloo

## 2.Design
Prendere un foglio di carta e disegnare una o più vignette su cosa deve succedere nella storia. Aggiungere testi dentro e fuori dalle vignette per descrivere il movimento, le azioni ed in generale cosa succede. Specificare anche forme e colori degli oggetti.

Esempio cappuccetto rosso: disegno un quadrato che è la scena, dentro un cerchio o rettangolo che è cappuccetto rosso, un'altro quadrato per la casa, etc. Disegno delle frecce per far capire il movimento. Disegno un'altra vignetta dove metto che compare il lupo... etc.

Scegliete in questa fase il dispositivo di riferimento: smartphone (eventualmente con orientamento orrizontale o verticale), desktop, smartTV, etc.

L'applicazione può essere interattiva, ad esempio con l'uso di mousePressed o mouseX,mouseY.

## 3.Sviluppo
In questa fase, bisognerebbe prendere il numero minimo di scelte possibili per quanto riguarda il comportamento dell'applicazione: dovrebbero essere già state prese tutte in fase di design (forme, colori, etc). Durante lo sviluppo vanno prese solo decisioni di tipo prettamente tecnico: che variabile uso? Come la chiamo? Cosa metto nel setup? etc.

Note: usate PShape, in modo che poi sarà più semplice trasformare la vostra storia in 3D.
